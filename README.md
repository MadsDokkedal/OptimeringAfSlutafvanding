# Optimering af slutafvanding
Denne side er oprettet på baggrund af et specialeprojekt udført på 9. og 10. semester for kandidatuddannelsen ”Water and Environmental Engineering” ved Institut for Byggeri, By og Miljø på Aalborg Universitet. Specialeprojektets formål var at undersøge og optimere slutafvandingsprocessen på Aalborg Renseanlæg Øst for at øge tørstofindholdet i slutafvandet slam.

I forbindelse med specialeprojektet kan der på denne side findes relevante dokumenter til forståelse og uddybelse af rapporten, hvor de forskellige dokumenter er beskrevet herunder:

”MATLAB script til afvandingsforsøg.m” - Dette script blev anvendt til projektets afvandingsforsøg, som opsamlede data under forsøgene. Computeren med scriptet var koblet til en vægt, der noterede vægten af drænet vand fra slamkager.

”Tørstofindhold i slamprøver fra laboratorieforsøg.xlsx” - Denne Excel-fil indeholder målinger af tørstofindhold i slamprøver fra laboratorieforsøgene gennem projektperioden med de forskellige anvendte polymertyper.

”Medianfiler til resultater fra afvandingsforsøg.rar” - Medianfilerne i Excel er anvendt til at udarbejde resultater i forbindelse med at afbilde afvandingen og tørstofudviklingen af slamprøver over tid.
